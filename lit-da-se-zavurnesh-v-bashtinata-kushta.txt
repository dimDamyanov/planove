Да се завърнеш в бащината къща... - Димчо Дебелянов
	1. Творческа история
		а) първа публикация на творбата - в списание "Смях" през 1912 г.
		б) втора редактирана публикация - в списание "Художествена култура" през 1914 г.
		в) включена в посмъртно издадената Дебеляновата стихосбирка от Димитър Подвързачов, Николай Лилиев и Константин Константинов през 1920 г. под надслов "Елегии".
	2. Жанр - елегия
		елегия - лирически текст, в който доминира усещането за тъга, скръб, разочарование
	3. Основни теми и мотиви
		а) носталгията
		б) завръщането
		в) споменът блян
		г) светлото минало и мрачното бъдеще
		д) богородичният мотив за майката утешителка
		е) невъзможността да се осъществи мечтаното завръщане
	4. Смисъл на заглавието - творбата е известна със заглавието, което повтаря първия стих (такъв стих се нарича инициален), както и със заглавието "Скрити вопли".
		инициален стих - първи стих от лирически текст, който се възприема за негово заглавие
		а) "Да се завърнеш в бащината къща..." - акцент върху мотива за завръщането към родното и съкровеното
		б) "Скрити вопли" - акцент върху мотива за невъзможното завръщане, израз на стаеното дълбоко в душата на самотника...
	5. Мотив за завръщането
		а) Библейската притча за завръщането на блудния син
		б) "Майце си" - Христо Ботев
		в) "Странник" - Христо Ботев
		г) "На прощаване" - Христо Ботев
		д) "Да се завърнеш в бащината къща..." - Димчо Дебелянов
			- Трансформиран е библлейският мотив за завръщането на блудния син. Лирическият Аз се завръща чрез спомена блян към света на родното, към майката, която би могла да му даде прошка и утеха
			- Присъства познатият от фолклора и от възрожденската литература мотив за носталгията по родното
			- За разлика от Ботевата традиция: завръща се не героят, изпълнил своя патриотичен дълг, а обикновеният човек, изгубил житейските си опори, но съхранил своята богата емоционалност
	6. Специфика на лирическия изказ: ти-форма (второ лице единствено число):
		а) изповед, споделяне, вопъл за успокоение и разбиране...
		б) специфична диалогичност - адресат на творбата е самият лирически Аз
	7. Композиция - творбата е изградена от три строфи, съдържащи различен брой стохове - съответно осем, десет и два.
		а) първа строфа - картината на приласкаващата нощ и завръщането чрез спомена блян в хармоничния и спокоен свят на родното
		б) втора строфа - бленувщата среща между майка и син, очакваната утеха, меятаният пристан в дома храм и спокойното дочакване на залеза на живота, т.е. завръщане смърт
		в) трета строфа - поанта - болезненото осъзнаване, че мечтаното завръщане в сакралния свят на родното е неосъществимо
	8. Лирическо време (контрастно) - пътуването на лирическия Аз в проекцията на времето е от безрадостното настояще към изпълненото със свидни образи минало. Въведена е темпоралната опозиция "тиха нощ" - "безутешни дни". Поантата връща Аз-а в мрачния свят на настоящето.
		темпорален - времеви
	9. Лирическо пространство - то сякаш постепенно се стеснява ("бащината къща" - "двора" - "старата на прага" - "стаята позната" - "старата икона") и се свива, движението замира в една изначална точка на сакралност и докосване до покоя на отвъдното.
		сакрален - свещен
	10. Образна система. Сивмолика
		а) вечерта и нощта 
			- в духа на Романтизма, картината на нощта е спокойна, мечтателна, за разлика от изпълнената с драматични безпокойства нощ, типична за символистичната поетика...
			- създава се усещане за едно нещо много крехко и ефирно, което сякаш може да изчезне при всеки по-груб звук...
			- образът на нощта се асоциира с майката...
			- изразни средства
				- наречието "смирено"
				- метафоричния глагол "гасне"
	 			- повторенията на епитети: "тихи пазви", "тиха нощ"
	 			- алитерацията на 'ш', 'щ', 'с', 'т'
	 			- одухотвореността (персонификацията) на гаснещата вечер, която приласкава, дарява утеха...
	 	б) лирическият човек
	 		- принадлежи към поколението, което осъществява прехода от патриархалното към модерното общество, поради което духовният му свят е дисхармоничен, раздвоен между свидния свяр на миналото и безрадостното настояще
	 		- лирическият човек сякаш изпитва вина, че е напуснал сакралния свят на родното и се стреми да не го оскверни...
	 		- изразни средства
	 			- епитетите "скръбни" и "нещастни" - с тъга и усешане за неудоволетвореност е изпълнена душата на лирическия Аз, той е един от тези страдалци...
	 			- сравнението "кат бреме хвърлил черната умора, / щобезутешни дни ти завещаха -...", внушава разочарованието на лирическия човек...
	 			- метафоричния епитет "плахи" в словосъчетанието "плаьи стъпки"... алюзира усещането за вина...
	 	в) майката
	 		- в духа на фолклорната традиция, както и на Ботевата поезия, образът на майката се свързва с очакването, с утехата и приласкаването, с прошката, със силата на обичта и благородството...
	 		- бленуваната среща между майка и син се осъществява на прага
	 		- Сакралността на майчиния образ е подчертана и чрез образа на иконата. Двата образа се свързват асоциативно и създават тъждествени внушения.
	 		- изразни средства
	 			- метафоричния израз в инверсия "радост плаха" внушава безмерната лщбов и дългото очакване на майката, за която сякаш е трудно да повярва, че най-после се е сбъднало мечтаното завръщане на скъпия и син. Майчиното благородство е разкрито и чрез епитета в инверсия "усмивка блага"...
	 			- според фолклорните представи прагът е символ на границата между враждебния външен свят и защитеното родно пространство
	 			- Майката и иконата са назовани с един и същи епитет "старата"... И "старата на прага", и "старата икона" са утеха и успокоение за странникам, който изпитва усещане за самота, за липса на духовни опори извън святото пространство на дома.
	 	г) домът храм
	 		- Образът на дома е пресъздаден в духа на фолклорната и литературната традиция, като символ на светостта, уюта и хармонията на родовия свят.
	 		- Свързва се с представата за сигурност, защитеност.
	 		- Противопоставя се на хаоса, който изпълва чуждото и враждебното пространство извън него.
	 		- изразни средства
	 			- Характерното словосъчетание "бащината къща" създава усещане за идиличност, интимност, сигурност...
	 			- Представата за уют и защиотеност е подсилена и чрез словосъчетанието в инверсия "стаята позната", назована и "последна... пристан и заслона" - тя ще приюти странника и в нейната спокойна атмосфера той ще дочака края на дните си.
	 	д) слънцето, залезът, пътят
	 		- Слънцето традиционно се възприема като символ на живота. Разочарован, лиричският Аз изповядва, че липсата на стойностни опори погубва надеждата - основен крепител на живота, и затова пътят на скиталеца е към своя край. Залезът символизира именно края на житейския път.
	 		- Внушението за бленуването на спокойното дочакване на смъртта утешителка (характерен образ за поетиката на символизма) в свидното пространство на дома е постигнато чрез ярката метафора в стиховете: "Аз дойдох да дочакам мирен заник, / че мойто слънце своя път измина...".
		е) пробуждането от съня - спомен и блян
			- Внушено е във финалното двустишие, което играе ролята на поанта - завръщането към свидното, към родното е бленувано, но неосъществимо...
			- Реторичното бръщение във финала извежда на преден план скритите вопли - метафора, която внушава безутешност. Образите на "майка и родина" се сливат...
			- Идейно внушение: Изгубил връзката си със света на патриархалното, с най-свидните за него хора, лирическият Аз губи и чувството си за принадлежност към родината, превръща се в "печален странник", обрича се на самота и безутешно страдание.
			- алюзия - намек, загатване
%HW%
	17.02.2021 - РЛ-Лит 48 - 1, 2, 3
	01.03.2021 - Есе на тема "Невъзможното завръщане"
%HW%
